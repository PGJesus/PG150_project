<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Történet</title>
    <link rel="icon" type="image/png" href="favicon.png">
    <link rel="stylesheet" href="style.css">
</head>
<body>

    <header class="main-header">
        <a href="index.html" class="logo-link">
            <div class="logo-container">
                <div class="logo">
                    <img src="logo150.png" alt="logo">
                </div>
                <div class="school-name">
                    <p>Kiskunfélegyházi Szent Benedek PG</p><p>Két Tanítási Nyelvű Technikum és Kollégium</p>
                </div>
            </div>
        </a>
        <nav class="main-nav">
            <ul>
                <li class="menu-item tortenet">
                    <a href="tortenet.html">Történet</a>
                </li>
                <li class="menu-item galeria">
                    <a href="galeria.html">Galéria</a>
                    <ul class="submenu">
                        <li><a href="kepek.html">Képek</a></li>
                        <li><a href="videok.html">Videók</a></li>
                    </ul>
                </li>
                <li class="menu-item regisztracio-a-rendezvenyre">
                    <a href="regisztracio-a-rendezvenyre.html">Regisztráció a rendezvényre</a>
                </li>
            </ul>
        </nav>
    </header>

    <main>
        <h3 id="tortenet">Történet</h3>

        <h4>VOLT EGYSZER EGY TANÍTÓKÉPZŐ…</h4>
        <p>„A régi idők eseményei történetté váltak. Nemcsak története van azonban az intézetnek, hanem élete is, mely emberi sorsokból és elrendelésekből színes mozaik-képpé tevődik össze.</p>
        <p>A múltnak színes élményszerűen gazdag életét milyen halavány, fakó színben rekonstruálja az irattár avatag lapjairól előkerülő tényszerű adatok. A história fátyolt vet az elzúgott évek apró eseményeire, a diákélet pompázó kedélyvilágára…. Az emlékezés a diák-romantika délibábos képében tükrözteti a régi gondokat és a régi örömöket. Az elcsendült kacagások, teli torkú prepanóták, az ifjú lélekben borongó szekundás szorongások, huncut kötődések, diák-álmok, diák-ábrándok, a szív első rezdülései vajjon hova tűntek, vajon hol maradtak meg?</p>
        <p>Pedáns rendben sorakoznak a statisztikus előtt a nevek, az adatok, de hol dobog a szív, melynek érzelmei, hangulatai, vágyai szépítették meg a diákéletet? Óh ezek nem maradtak meg az intézet irattárában: ott élnek az emberekben, kiket idefűz az Emlék, vagy belehaltak, elporladtak a földbe, mely sírjával takar. Mennyi sok név, mennyi sok adat, ami belefut egy száraz számjegybe s a lélek húrjain is csak egy számjegyet pendít meg. Ha meg lehetne szólaltatni ezeket az adatokat?"</p>
        <p>Takács Béla tanár úr e bevezető gondolatokkal kezdte az 1928/29-es esztendő értesítőjét, az iskola 58. tanévében, az intézet új épületében töltött 25 éves jubileum jegyében.</p>
        <p>A régi idők eseményeit évszámokra, nevekre, adatok sokaságára fűzzük fel ma is, melyek mögött ott van a világ- és országtörténelem sorsfordító eseményeitől az egyéni életutak összekapcsolódásáig minden.</p>
        <p>Volt egyszer egy tanítóképző…, mely 86 tanévet élt meg, 2 város adott otthont számára, és 3 épületben végezte áldásos nevelői munkáját. Ez idő alatt 13 igazgató szolgálta és irányította az intézmény mindennapi működést; 96 tanár, 20 gazdasági tanár, 18 gyakorlóiskolai tanító, 18 nevelő és 54 hitoktató nevelte és tanította a jövő tanítóit. Az oktató-nevelő munkát segítették az intézeti orvosok, iskolaszolgák, kertészek, gazdasszonyok. 86 esztendő alatt a tanítóképző intézet az oktatási reformoknak köszönhetően 12 fő képzési formaváltást hajtott végre. A 86 esztendő alatt 2154 tanítói oklevelet, valamint 24 gazdasági szaktanítói, 96 testnevelési szaktanítói oklevelet és 374 érettségi bizonyítványt adott át a sikeresen végzett növendékeknek.</p>
        <p>86 esztendő alatt majd négy generáció nőtt fel, és a 86 esztendő alatt a világtörténelem kereke is nagyot fordult. Volt „boldog békeidő", de árvíz és sok-sok járvány is, volt két világháború, őszirózsás forradalom, tanácsköztársaság, román megszállás, német megszállás után szovjet megszállás, majd népi demokrácia és 1956.</p>
        <p>Évszámok és statisztikai adatok sokasága, mely mögött ott van egy nagy múltú iskola mindennapi világa, a tanítói küldetésre való felkészítés, a gyakorlati életre és a helytállásra nevelés, a komoly oktató és nevelő munka melletti vidám és sokoldalú diákélet.</p>
        <p>Takács Béla tanár úr is arra törekedett több mint 90 évvel ezelőtt, hogy megszólaltassa a számok és adatok sokaságát, mint ahogy mi is erre törekszünk 2021-ben, nem feledve a 150 évvel ezelőtt alapított tanítóképző jelentőségét mind a tanárok, mind a diákok, mind a városunk, Kiskunfélegyháza életében.</p>

        <h4>VOLT EGYSZER EGY TESTNEVELÉSI GIMNÁZIUM…</h4>
        <p>A háború utáni megváltozott világ az iskolarendszer átalakulását is hozta magával. Az igényekhez és lehetőségekhez igazodó iskolatípusokat hoztak létre.</p>
        <p>1949-ben a Tanítóképzős osztályokból lett pedagógiai gimnazista osztályok és líceumi keretek között tanulók mellett – a Tanítóképzős fejezetben felvázoltak szerint – megjelenik egy Testnevelési Gimnáziumi osztály is. Az átalakulási folyamat végén elindítják az első általános gimnáziumi osztályt is.</p>
        <p>Fokozatosan alakul át Testnevelési Gimnáziummá intézményünk, mely egy rövid, de sok eredményt hozó időszakot ölel fel 1949 és 1955 között. A váltás nem olyan éles és gyors a mindennapokban, mint ahogy ezt az elnevezésből vagy az átalakulást elrendelő határozatokból, leiratokból gondolnánk.</p>
        <p>A hagyományok, a meglévő szerveződések, csoportok tovább élnek – tovább adva az eddigi szellemiséget, kulturális és lelki kincseket. Az akkor itt tanuló öregdiákok visszaemlékezéseiből kiderül, hogy ez az időszak egy nagyon inspiráló közeg volt minden itt tanuló számára. A „közeg" specialitása pedig abban állt, hogy együtt tanultak ekkor a már utolsó éveiket járó tanítóképzős osztályok, a líceum, a pedagógiai gimnázium és a Testnevelési Gimnázium diákjai.</p>
        <p>Tulit Péter sok évtizedes jelenléte, pedagógiai munkája garancia volt arra, hogy a Testnevelési Gimnázium tanulói eredményes testnevelőkké, sportolókká, edzőkké, sportszervezőkké váljanak és így legyenek meghatározó alakjai a magyar sportéletnek mind a mai napig.</p>
        <p>A sokszínű kulturális és egyéb hagyományok jelenlétét és tovább élését pedig bizonyítja, hogy a sportgimnazisták – a kiváló sporteredmények mellett – egyéb területeken is jeleskedtek. Számosan lettek közülük zenészek, színészek, képzőművészek – vagy ezen területek ismert művelői.</p>
        <p>2003-ban azt a tornatermet, mely számos olimpikont, híres sportolót nevelt –, Tulit Péterről nevezték el. Az itt megidézett hangulatot, szellemiséget pedig képekkel, hajdani sportgimnazisták, vagy akkor itt tanuló diákok visszaemlékezéseinek segítségével mutatjuk be.</p>

        <h4>VOLT EGYSZER EGY PETŐFI GIMNÁZIUM…</h4>
        <p>A változó oktatási irányelvekhez, igényekhez igazodva a Testnevelési Gimnázium sporttagozatos képzése mellett – azt fokozatosan kivezetendő – 1954-ben általános gimnáziummá alakul át az intézmény Dr. Mezősi Károly igazgatásával, akit 1958-ban Harsányi Lajos követ az igazgatói székben.</p>
        <p>1956. június 16-án az iskola felveszi városunk meghatározó alakjának – Petőfi Sándornak – a nevét.</p>
        <p>„Új színt hoz az iskola életében a politechnikai képzés bevezetése. Az 1958/59-es tanévben az 5+1 képzés előkészítéseként szakköri foglalkozás keretében indul meg a zöldségtermesztési ismeretek elsajátítása. A következő tanévtől már rendes tanórai keretben folyik az oktatás: az elsőkben heti 6 órában, a másodikban heti 2 órában.</p>
        <p>A kiépült gimnázium tovább folytatja az útkeresést. Először 2-2 osztállyal humán- és reál tagozatú képzés folyik, egynemű fiúosztályokkal. Az 1963/64-es tanévtől a fiúiskola zárt társadalmában megjelennek a lányok is, velük új színfolt, új stílus alakul.</p>
        <p>Az 1964/65-ös tanévtől egy-egy biológia-kémia tagozatos C. osztály indul. Az első osztályt Sallai Sándor indítja, a kémiát Berkes Dezsőné, később Bodor Jánosné, Szolnoky Jenő és Barkóczi Mária viszi tovább. Az utolsó két osztály a közben meginduló szakközépiskolai képzés miatt átkerül a Móra Ferenc Gimnáziumba. A változás hatása jelentős a tantestületben is: kiváló tanárok mennek át a gimnáziumba: Vass Albin „matematikus" és a biológia-kémia „nagymesterei": a Szolnoky házaspár. Közben az iskolavezetésben is sűrűsödnek a változások: 1966 őszétől Kerekes Imre, 1969 őszétől Kovács Sándor kerül az intézmény élére.</p>
        <p>A belső változások az iskola képét is átalakítják. Fehér köpenyes lányok, fiúk, sürgölődnek a kék köpenyesek közt, békák, nyulak várakoznak a boncolási gyakorlatokra. Élő-folyosó alakul a biológia-kémia birodalmában, akváriumok, terráriumok-élővilága tanítja és gyönyörködteti a tanulókat.</p>
        <p>Az iskola egyre újabb lehetőségeket teremt az ismeretszerzésre: rendkívüli tárgyként tanulhatnak művészettörténetet, zenei alkotások ismeretét, hangszeres zenét és a műszaki rajz alapjaival is megismerkedhetnek.</p>
        <p>A kötelezően tanított orosz nyelv mellett a második idegen nyelv kötelező tanítása is megindul. Egy-egy osztályon belül csoportbontásban tanulhatnak latint, németet, olaszt és franciát.</p>
        <p>Az iskola által nyújtott lehetőségek meg is hozzák eredményüket: A városi, megyei és országos versenyeken egyre többször kerülnek fel PG-s tanulók nevei az elsők közé, különösképpen orosz nyelvből, biológia-kémiából, történelemből, matematikából, de ragyogó eredmények születnek majdnem minden tárgyból.</p>
        <p>A tanulók pályaválasztása is mutatja a változásokat: a biológia-kémia tagozatos osztályokból zömmel orvosok, vegyészek, biológusok, laboránsok és más egészségügyi dolgozók kerülnek ki. A sikeres idegen nyelvi ismeretszerzés megnöveli a közgazdasági pályára készülők lehetőségeit, de nő a jogász és a tanári pálya iránti érdeklődés is."</p>
        <p>Ezen időszaknak – amikor az iskola felvette Petőfi Sándor nevét – egy fontos öröksége, ami több évtizede „beleégett" az itt tanulók és a környékben élők szívébe: a PG kifejezés, amit mind a mai napig büszkén használunk, amikor az iskoláról beszélünk.</p>

        <h4>VOLT EGYSZER EGY PETŐFI SÁNDOR GÉPÉSZETI SZAKKÖZÉPISKOLA…</h4>
        <p>„Hazánkban nappali tagozaton a gépipari technikus képzés 1969 júniusában befejeződött. A technikumokat szakközépiskolákká szervezték reform végrehajtásához és tovább fejlesztéséhez, az országnak több – és jól képzett középfokú képzettségű szakemberre volt szüksége, ezért a gimnáziumok rovására bővítették a szakközépiskolai képzést.</p>
        <p>Ebben az időben Bács-Kiskun egyre jobban iparosodott, ezért – megyei szinten – három párhuzamos osztállyal működő megyei beiskolázású jogkörrel rendelkező szakközépiskola szervezését határozták el.</p>
        <p>A választás a kiskunfélegyházi Petőfi Sándor Gimnáziumra esett, mert a városban két gimnázium is működött, jó volt a közlekedési lehetőség (vasúti- és közúti csomópontok), kollégiuma is volt, valamint a tanműhely építésére elegendő hely állt rendelkezésre, és ekkor már több mint 5000 főt foglalkoztattak a város gyárai, üzemei.</p>
        <p>A Bács-Kiskun megyei tanács kérésére, a Művelődésügyi Miniszter – a feltételek alapos vizsgálata után – 1972. március 23-án adta meg az engedélyt, hogy a Petőfi Sándor Gimnázium az 1972/73. tanévtől három gépészeti első osztályt indíthat."</p>
    </main>

    <footer class="main-footer">
        <div class="footer-content">
            <div class="sitemap">
                <h3>Oldaltérkép</h3>
                <ul>
                    <li><a href="index.html">Főoldal</a></li>
                    <li><a href="tortenet.html">Történet</a></li>
                    <li><a href="galeria.html">Galéria</a></li>
                    <li><a href="regisztracio-a-rendezvenyre.html">Regisztráció a rendezvényre</a></li>
                </ul>
            </div>

            <div class="contact-info">
                <h3>Elérhetőségek</h3>
                <p>Cím: Kiskunfélegyháza, Kossuth Lajos u. 24, 6100</p>
                <p>Telefon: +36 76 462 332</p>
                <p>Email: titkarsag@szbi-pg.hu</p>
            </div>
        </div>

        <div class="copyright">
            <p>&copy; 2025 Kiskunfélegyházi Szent Benedek PG Két Tanítási Nyelvű Technikum és Kollégium. Minden jog fenntartva.</p>
        </div>
    </footer>

    <script src="script.js"></script>
</body>
</html>
